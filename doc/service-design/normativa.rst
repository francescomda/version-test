Normativa
---------

Contenuti minimi dei siti della PA
~~~~~~~~~~~~~~~~~~~~~~~~~~~~~~~~~~

La normativa italiana obbliga le PA a pubblicare determinate
informazioni nei loro siti web.

Siti web istituzionali
^^^^^^^^^^^^^^^^^^^^^^

**Amministrazione trasparente**

Inserire nella home page una sezione denominata "Amministrazione
trasparente", contenente una struttura prevista dall'allegato A del
decreto. E’ necessario inserire la voce "Amministrazione trasparente",
preferibilmente in una posizione che ne garantisca il raggiungimento da
tutte le pagine interne del sito (es: nel footer).

-  Riferimento normativo: `art. 9 DECRETO LEGISLATIVO 14 marzo 2013, n.
   33 <http://www.normattiva.it/uri-res/N2Ls?urn:nir:stato:decreto.legislativo:2013-03-14;33!vig=>`__
-  Riferimento UI: Homepage/footer

**Pubblicità legale**

Posizionare nella home page un collegamento all'area in cui si effettua
la pubblicità legale, identificandola con la dicitura "Pubblicità
legale" oppure, ove previsto dalle specifiche normative, "Albo pretorio"
(es: amministrazioni locali) o semplicemente "Albo" (es: istituzioni
scolastiche).

-  Riferimento normativo: `art. 32 LEGGE 18 giugno 2009, n.
   69 <http://www.normattiva.it/uri-res/N2Ls?urn:nir:stato:legge:2009-06-18;69!vig=2017-05-19>`__
-  Riferimento UI: Homepage, sezione “Pubblicità legale”

**Partita IVA**

La partita IVA deve essere pubblicata in home page per tutti i soggetti
titolari di partita IVA. Si consiglia di inserire tale informazione
all'interno del blocco di contenuti nel footer di pagina contenente i
dati di contatto.

-  Riferimento normativo: `art. 35 D.P.R. n. 633/1972 comma
   1 <http://www.normattiva.it/uri-res/N2Ls?urn:nir:stato:decreto.del.presidente.della.repubblica:1972-10-26;633!vig=2017-05-19>`__
-  Riferimento UI: Homepage/footer

**PEC**

I siti web istituzionali delle PA sono tenute a pubblicare nella home
page del sito un indirizzo di posta elettronica certificata a cui il
cittadino possa rivolgersi per qualsiasi richiesta formale, come
previsto dal `Codice dell'Amministrazione Digitale
(CAD) <http://www.agid.gov.it/cad/codice-amministrazione-digitale>`__.
Inserire la mail nel footer di pagina contenente i dati di contatto.

-  Riferimento normativo: `art. 34 LEGGE 18 giugno 2009, n.
   69 <http://www.normattiva.it/uri-res/N2Ls?urn:nir:stato:legge:2009-06-18;69!vig=2017-05-19>`__
-  Riferimento UI: Homepage/footer

**Trattamento dati personali**

Individuazione delle modalità semplificate per l'informativa e
l'acquisizione del consenso per l'uso dei cookie - Banner per la
richiesta di consenso all'uso dei cookie e pagina per informazioni sui
cookie

-  Riferimento normativo: Garante per la protezione dei dati personali -
   Provvedimento dell’8 maggio 2014 - Gazzetta Ufficiale n. 126 del 3
   giugno 2014
-  Riferimento UI: Homepage/footer

Informativa trattamento dati personali - Informativa sul trattamento dei
dati personali mediante link "Privacy".

-  Riferimento normativo: `Decreto legislativo 30 giugno 2003,
   n.196 <http://www.normattiva.it/uri-res/N2Ls?urn:nir:stato:decreto.legislativo:2003-06-30;196!vig=2017-05-19>`__
-  Riferimento UI: Homepage/footer

Codice dell’amministrazione digitale
~~~~~~~~~~~~~~~~~~~~~~~~~~~~~~~~~~~~

`Decreto legislativo 7 marzo 2005,
n.82 <http://www.normattiva.it/uri-res/N2Ls?urn:nir:stato:decreto.legislativo:2005-03-07;82!vig>`__

1.  Obblighi di pubblicazione di dati e le informazioni strumentali
    all'utilizzo degli strumenti di pagamento elettronico (art.5)
2.  Comunicazioni tra imprese e amministrazioni (art. 5 bis): la
    presentazione di istanze, dichiarazioni, dati e lo scambio di
    informazioni e documenti (anche a fini statistici) tra imprese e PA
    (e viceversa) avviene solo utilizzando tecnologie ICT
3.  Qualità dei servizi resi e soddisfazione dell'utenza (art. 7): i
    soggetti rientranti nell'ambito di applicazione del CAD consentono
    agli utenti di esprimere la soddisfazione rispetto alla qualità,
    anche in termini di fruibilità, accessibilità e tempestività, del
    servizio reso all'utente stesso e pubblicano sui propri siti i dati
    risultanti, ivi incluse le statistiche di utilizzo;
4.  Partecipazione democratica elettronica viene favorita anche
    attraverso l'utilizzo di forme di consultazione preventiva per via
    telematica sugli schemi di atto da adottare (art.9)
5.  Siti Internet delle pubbliche amministrazioni: individuazione dei
    principi secondo cui devono essere costruiti (Art. 53)
6.  Siti pubblici e trasparenza (art. 54): obblighi di pubblicazione in
    “Amministrazione trasparente” (rinvio a `d.lgs. 33/2013
    <http://www.normattiva.it/atto/caricaDettaglioAtto?atto.dataPubblicazioneGazzetta=2013-04-05&atto.codiceRedazionale=13G00076>`__)
7.  Validità dei documenti informatici (art. 22, 23, 23-bis, 23-ter):
    validità delle copie informatiche di documenti con riferimento
    preciso circa le diverse possibilità (copia digitale del documento
    cartaceo, duplicazione digitale, ecc.);
8.  Conservazione digitale dei documenti (artt. 43-44 bis): gestione
    della conservazione dei documenti e del relativo processo da parte
    di un Responsabile della conservazione che si può avvalere di
    soggetti pubblici o privati che offrono idonee garanzie
9.  Decreto del Presidente del Consiglio dei Ministri 3 dicembre 2013
    `Regole tecniche in materia di protocollo
    informatico <http://www.gazzettaufficiale.it/eli/id/2014/03/12/14A02099/sg>`__
    ai sensi del CAD (particolare rilievo assumono gli obblighi di
    pubblicazione a carico delle P.A. di cui all'art. 5, comma 3,
    relativamente al manuale di gestione; da art. 18, commi 2 e 3 circa
    l'indirizzo della casella di posta elettronica certificata
    direttamente associata al registro di protocollo, da utilizzare per
    la protocollazione e gli altri indirizzi di posta elettronica
    istituiti)
10. Decreto del Presidente del Consiglio dei Ministri 13 novembre 2014
    `Regole tecniche in materia di formazione, trasmissione, copia,
    duplicazione, riproduzione e validazione temporale dei documenti
    informatici <http://www.gazzettaufficiale.it/eli/id/2015/01/12/15A00107/sg>`__
    nonché di formazione e conservazione dei documenti informatici delle
    pubbliche amministrazioni ai sensi del CAD: (particolare rilievo
    assume obbligo di pubblicazione a carico delle P.A. di cui all'art.
    10 per cui ai fini della trasmissione telematica di documenti
    amministrativi informatici, le PA pubblicano sui loro siti gli
    standard tecnici di riferimento, le codifiche utilizzate e le
    specifiche per lo sviluppo degli applicativi software di colloquio).
11. Organizzazione e finalità dei servizi in rete (art.63): adeguata
    progettazione dei servizi in rete correlata all'adozione di
    strumenti idonei alla rilevazione immediata, continua e sicura del
    giudizio dei propri "clienti" sui servizi online.
12. Dati identificativi delle questioni pendenti dinanzi autorità
    giudiziaria di ogni ordine e grado (art.56): Inserimento dei dati
    identificativi delle questioni pendenti, nonché delle sentenze e
    delle altre decisioni del giudice amministrativo e contabile […],
    anche nel sistema informativo interno e sul sito istituzionale,
    osservando le cautele previste dalla normativa in materia di tutela
    dei dati personali.
13. Trasmissione delle informazioni via web (art. 58): le PA non possono
    richiedere informazioni di cui già dispongono. Le banche dati
    predisporranno apposite convenzioni aperte per assicurare
    l'accessibilità delle informazioni in proprio possesso da parte
    delle altre amministrazioni;
14. Istanze e dichiarazioni presentate alle pubbliche amministrazioni
    per via telematica (art. 65);
15. Open data (artt. 52 e 68): responsabilità delle PA nell'aggiornare,
    divulgare e permettere la valorizzazione dei dati pubblici secondo
    principi di open government

Riferimenti normativi tematici
~~~~~~~~~~~~~~~~~~~~~~~~~~~~~~

Accessibilità
^^^^^^^^^^^^^

1. `Legge 9 gennaio 2004, n. 4
   <http://www.normattiva.it/uri-res/N2Ls?urn:nir:stato:legge:2004-%2001-%2009;4!vig=>`__
   Disposizioni per favorire l’accesso dei soggetti disabili agli
   strumenti informatici.
2. `Decreto del Presidente della Repubblica 1 marzo 2005, n. 75
   <http://www.normattiva.it/uri-res/N2Ls?urn:nir:stato:decreto.del.presidente.della.repubblica:2005-03-01;75!vig>`__
   Regolamento di attuazione della Legge per favorire l’accesso dei
   soggetti disabili agli strumenti informatici
3. `Decreto Ministeriale 8 luglio 2005
   <http://www.agid.gov.it/decreto-ministeriale-8-luglio-2005>`__
   Requisiti tecnici e i diversi livelli per l’accessibilità agli
   strumenti informatici ed allegati, in particolare:

   a. `allegato A <http://www.gazzettaufficiale.it/eli/id/2013/09/16/13A07492/sg>`__
      Aggiornamento dei requisiti tecnici allo standard internazionale
      ISO 40500:2012 (W3C WCAG 2.0) livello "AA". `Decreto 20 marzo
      2013 <http://www.gazzettaufficiale.it/eli/id/2013/09/16/13A07492/sg>`__
      del Ministero dell'Istruzione, dell'Università e della Ricerca,
      recante "Modifiche all'allegato A del decreto 8 luglio 2005 del
      Ministro per l'innovazione e le tecnologie, recante: «Requisiti
      tecnici e i diversi livelli per l'accessibilità' agli strumenti
      informatici»" (G.U. Serie Generale n. 217 del 16-09-2013)
   b. `allegato B <http://www.gazzettaufficiale.it/eli/id/2005/08/08/05A07954/sg>`__
      Metodologia e criteri di valutazione per la verifica soggettiva
      dell’accessibilità delle applicazioni basate su tecnologie
      internet.

4. `Decreto-legge 18 ottobre 2012, n. 179
   <http://www.normattiva.it/uri-res/N2Ls?urn:nir:stato:decreto.legge:2012-10-18;179!vig=>`__
   (convertito con modificazioni dalla L. 17 dicembre 2012, n. 221),
   all'art. 9 (Documenti informatici, dati di tipo aperto e inclusione
   digitale) è stato previsto, tra l'altro, l'obbligo per le
   amministrazioni pubbliche [...] di pubblicare nel proprio sito web,
   gli obiettivi di accessibilità per l'anno corrente e lo stato di
   attuazione del "piano per l'utilizzo del telelavoro" nella propria
   organizzazione.
5. `Circolare n. 61/2013 dell'Agenzia per l'Italia Digitale
   <http://www.agid.gov.it/sites/default/files/circolari/circolare_accessibilta_29_marzo_2013.pdf>`__
   “Disposizioni del decreto legge 18 ottobre 2012, n. 179, convertito
   con modificazioni dalla legge 17 dicembre 2012, n. 221, in tema di
   accessibilità dei siti web e servizi informatici. Obblighi delle
   pubbliche Amministrazioni".
6. `Circolare n. 1/2016 dell'Agenzia per l'Italia Digitale
   <http://www.agid.gov.it/circolare-n12016>`__ relativa
   all’obbligo di pubblicazione sul sito web degli obiettivi annuali di
   accessibilità.
7. `Guida pratica per la creazione di un documento accessibile
   <http://www.agid.gov.it/sites/default/files/linee_guida/guida_pratica_creazione_word_accessibile_2.pdf>`__:
   documento esplicativo redatto a cura dell'Agenzia per l'Italia
   digitale come ausilio alla creazione di documenti accessibili
   pubblicabili online sui siti web pubblici

Trasparenza
^^^^^^^^^^^

1.  `Legge 7 agosto 2015, n. 124
    <http://www.normattiva.it/uri-res/N2Ls?urn:nir:stato:legge:2015-08-07;124!vig=>`__,
    recante: "Disposizioni per garantire ai cittadini di accedere a
    tutti i dati, i documenti ed i servizi in modalità digitale".
2.  `Legge 7 agosto 1990, n. 241
    <http://www.normattiva.it/uri-res/N2Ls?urn:nir:stato:legge:1990-08-07;241>`__
    "Nuove norme in materia di procedimento amministrativo e di diritto
    di accesso ai documenti amministrativi". L'art.2 stabilisce tra
    l'altro che: per ciascun procedimento, sul sito internet
    istituzionale dell’amministrazione è pubblicata, in formato
    tabellare e con collegamento ben visibile nella homepage,
    l’indicazione del soggetto a cui è attribuito il potere sostitutivo
    e a cui l’interessato può rivolgersi.
3.  `Legge 18 giugno 2009, n. 69
    <http://www.normattiva.it/uri-res/N2Ls?urn:nir:stato:legge:2009-06-18;69>`__,
    "Disposizioni per lo sviluppo economico, la semplificazione, la
    competitività nonché in materia di processo civile" , in particolare
    l'articolo 21 "Trasparenza sulle retribuzioni dei dirigenti e sui
    tassi di assenza e di maggiore presenza del personale"
4.  `Legge n. 190 2012
    <http://www.gazzettaufficiale.it/eli/id/2012/11/13/012G0213/sg>`__
    “Disposizioni per la prevenzione e la repressione della corruzione e
    dell’illegalità nella Pubblica Amministrazione" incluse le
    "Specifiche tecniche per la pubblicazione dei dati ai sensi
    dell’art. 1 comma 32 Legge n. 190/2012" di ANAC - versione 1.2 di
    gennaio 2016
5.  `Decreto legislativo 14 marzo 2013, n. 33
    <http://www.normattiva.it/uri-res/N2Ls?urn:nir:stato:decreto.legislativo:2013-03-%2014;33!vig=>`__
    Riordino della disciplina riguardante il diritto di accesso civico e
    gli obblighi di pubblicità, trasparenza e diffusione di informazioni
    da parte delle pubbliche amministrazioni
6.  `Determinazione ANAC n. 6/2015
    <http://www.anticorruzione.it/portal/public/classic/AttivitaAutorita/AttiDellAutorita/_Atto?ca=6123>`__
    Linee guida in materia di tutela del dipendente pubblico che segnala
    illeciti (c.d. whistleblower)
7.  `Legge 7 agosto 2015, n. 124
    <http://www.normattiva.it/atto/caricaDettaglioAtto?atto.dataPubblicazioneGazzetta=2015-08-13&atto.codiceRedazionale=15G00138&currentPage=1>`__,
    recante: "Disposizioni per garantire ai cittadini di accedere a
    tutti i dati, i documenti ed i servizi in modalità digitale".
8.  `Delibera ANAC n. 39 del 20 gennaio 2016
    <http://www.anticorruzione.it/portal/public/classic/AttivitaAutorita/AttiDellAutorita/_Atto?id=8409c48b0a77804235c229e96d8802b1>`__
    sull’assolvimento degli obblighi di pubblicazione e di trasmissione
    delle informazioni all’Autorità Nazionale Anticorruzione, ai sensi
    dell’art. 1, comma 32 della legge n. 190/2012.
9.  `Decreto legislativo 18 aprile 2016, n. 50
    <http://www.normattiva.it/uri-res/N2Ls?urn:nir:stato:decreto.legislativo:2016-04-18;50>`__
    "Codice dei contratti pubblici" (vigente): l'art. 29 reca la
    disciplina riguardante Principi in materia di trasparenza (perciò si
    coordina con Decreto legislativo n. 33/2013)
10. `Delibera ANAC n. 1309 del 28/12/2016
    <http://www.anticorruzione.it/portal/rest/jcr/repository/collaboration/Digital%20Assets/anacdocs/Attivita/Atti/determinazioni/2016/1309/del.1309.2016.det.LNfoia.pdf>`__.
    Linee guida operative sull'attuazione dell’accesso civico
    generalizzato (FOIA), Esclusioni e Limiti.
11. `Delibera ANAC n. 1310 del 28/12/2016
    <http://www.anticorruzione.it/portal/rest/jcr/repository/collaboration/Digital%20Assets/anacdocs/Attivita/Atti/determinazioni/2016/1310/Del.1310.2016.LGdet.pdf>`__.
    Prime linee guida recanti indicazioni sull’attuazione degli obblighi
    di pubblicità, trasparenza e diffusione di informazioni contenute
    nel d.lgs. 33/2013 come modificato dal d.lgs. 97/2016.

Privacy
^^^^^^^

Dal Garante per la protezione dei dati personali

1. `Decreto legislativo 30 giugno 2003, n. 196
   <http://www.normattiva.it/atto/caricaDettaglioAtto?atto.dataPubblicazioneGazzetta=2003-07-29&atto.codiceRedazionale=003G0218>`__
   Codice in materia di protezione dei dati personali (c.d. Codice della
   Privacy)
2. `Deliberazione del 15 maggio 2014, n. 243
   <http://www.garanteprivacy.it/web/guest/home/docweb/-/docweb-display/docweb/3134436>`__
   Linee guida in materia di trattamento di dati personali, contenuti
   anche in atti e documenti amministrativi, effettuato per finalità di
   pubblicità e trasparenza sul web da soggetti pubblici e da altri enti
   obbligati
3. `Individuazione delle modalità semplificate per l'informativa e
   l'acquisizione del consenso per l'uso dei cookie" dell'8 maggio
   2014 <http://www.garanteprivacy.it/web/guest/home/docweb/-/docweb-display/docweb/3118884>`__

Comunicazione pubblica
^^^^^^^^^^^^^^^^^^^^^^

1. `Legge 7 giugno 2000, n. 150
   <http://www.normattiva.it/uri-res/N2Ls?urn:nir:stato:legge:2000-06-07;150!vig=>`__
   Disciplina delle attività di informazione e di comunicazione delle
   pubbliche amministrazioni
